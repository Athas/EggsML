Det ser ud til at være en mudderklire.  Jeg er næsten sikker på, at det er en
mudderklire.  Svingfjerene, næbbet -- det må være en mudderklire.

Goddag. Det er mig der opdager dagens fugl.

Allerede da storken kom med mig, fattede jeg stor interesse for fugle, så derfor
blev jeg ornitolog.  Min kone interesserer sig mere for katte -- hun er katalog.
Hvis det ikke er en mudderklire, så...  Jeg elsker fugle så højt, at jeg ikke
ku' nænne at spise dem.

Når min kone serverer fjerkræ, så får jeg gåsehud over hele kroppen.  Engang
imellem sker det dog at hun overlister mig, hvis der for eksempel er mangel på
okse eller kalvekød derhjemme -- har jeg været ude for at der er ugler i mosen.

Det er den mest typiske mudderklire, jeg har set.  Det er også en fantastisk
kikkert.  Ved De hvordan jeg fik den??  Jeg gik ind hos en optiker og kiggede på
kikkerter.  Så sagde han: "Ved De hvad Hr. Thrane -- gå De ud, gå De udenfor og
prøv den"

Og så gik jeg naturligvis udenfor og prøvede den.  Længere nede ad gaden fik jeg
øje på en anden optiker, der havde udsalg af kikkerter, og så gik jeg derind og
købte denne her.  Fantastisk.  Med den kan jeg på en afstand af 1500 meter i tæt
tåge, se om en kolibri har fået noget i øjet.

Her har vi minsandten en Maoistisk vintersportsfugl -- en rødkælk.
Eller... osse er det... en... MUDDERKLIRE!!  Ja selvfølgelig er det en
mudderklire.

Sidste år sendte jeg min mor på hendes fødselsdag, en meget meget sjælden og
kostbar fugl.

Næste dag, jeg ringede hende og og spurgte hvad hun syntes om den, og hun sagde:
"Jo tak min dreng, den smagte dejligt."

Jeg sagde: "Mor, det er jo det rene pip, hvordan kunne du gøre det, den kunne
tale fem forskellige sprog"

Ved De hvad hun svarede, ved De hvad hun svarede...???  "Det ku' den jo bare ha'
sagt."



Nu er der to mudderklirer -- det er to, det' to hanner... Nej... Det er ikke to
hanner...  Så er den ene i hvert fald i på-fugl.

Jeg har det ellers ikke særlig godt for øjeblikket.  Jeg kan ikke komme ud af
fjerene om morgenen -- jeg spiser som en fugl.  Jeg tror det er det med
spætterne, der går mig på.  Der er så få af dem tilbage.  Og dem der er, de
sidder faktisk og hakker i det, ja det gør de.

Jeg håber da ikke at jeg skal indlægges igen.  Husker tydeligt sidst jeg var på
hospitalet, de troede jeg havde stær på øjet.  Så viste det sig, det var en
gammel skade.  Husker tydeligt sygeplejersken.

Hun hører til denne her type, der kom ind og sagde: "Ska' vi ha rent stiklagen??
Ska' vi tage vores temperatur??  Ska' vi gå i bad??"

Der blev jeg sgu flov..!

Kluk, kluk -- kluk kluk, ka' De ikke høre det??  Kluk kluk...  Sku' det være en
kluk-høne...??  Det er lige i nærheden, kluk kluk... kluk...  Åhh, det var bare
en lommelærke.

Jeg har en meget meget meget fin fuglefløjte derhjemme.  Jeg fløjter i den -- så
kommer de andre ornitologer straks springende -- og så går vi over på kroen og
får os en svale-bajer.  Jeg tror minsandten, det er en tink-smed...  Lige... vær
lige stille et øjeblik... virkelig det´ en tink-smed...  Nej -- det var bare en
mudderklire...

Appropos kluk-høner -- så har vi derhjemme en ganske almindelig tam høne.  Vi
havde taget den hjem, fordi den havde slugt et barberblad -- med det resultat at
hver gang den lægger et æg, så kommer det ud i skiver.

Vi har også en tam ugle.  Ude i haven sidder den i et træ.  Og da det jo er
meget koldt om natten, så har min kone syet et par bukser til uglen -- sådan med
rigtig lynlås...  Uglegylp...!

De kan godt tro, at det er et kosteligt syn -- når uglen jager hønen -- får fat
i den og holder den fast med den ene klo -- mens den forsøger at få lynlåsen ned
med den anden...  Vi har også nogle ur-høns derhjemme Men øh, ur-hønsene får
ikke lov at komme ind i stuen.  Jeg hader at de tigger ved bordet.

Hvert år så holder vi kongres. 

Vi starter gerne med at stige op i vores lille ornitologbus -- på
papegøjeplader.  Så kører vi ud af Hørsholmvejen og spiser frokost i
Storkereden.  Når formanden så har sagt et par bevingede ord -- hvis han ellers
kan læse, hvad han selv har skrevet, han har nogle frygtelige kragetæer.

Tager vi ind i Den Gyldne Fasan -- drikker kaffe, cognac, om aftenen tager vi i
Stærekassen og ser "En Spurv i Tranedans" -- Af Voliére.

Og til slut -- er der nogen af os...  Nogen af os...  Der havner oppe i
Kakkaduen...  Hvor vi ser på krop-duer.

Men, men det er kun natteravnene.  Lyder som om, det er en canadisk juleand...
Eller osse er det en and, jeg nylig så i det svenske TV...  En hyl-and...
