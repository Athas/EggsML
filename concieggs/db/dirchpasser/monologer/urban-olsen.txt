Vitser – man kan dele dem op i to kategorier.  Det man kan kalde for de kedelige
vitser, og det man kan kalde for de morsomme vitser.

En mand skal i fængsel, og han skal sidde i tomands-celle.  Han kommer ind og
hilser på sin medfange og siger: "Goddag, hvor længe skal De sidde??"

"Jah, jeg skal sidde i fire år."

"Nå, jeg skal sidde i seks, så må De hellere sidde yderst..."

Den var ikke alene -- morsom -- den var også meget fængslende faktisk...

En vits kan fortælles på mange forskellige måder.  Lad os prøve og lege lidt med
denne her, der handler om Urban Olsen.

Sig mig er det ikke Urban Olsen, der sidder derhenne??  Ne-hej -- Urban Olsen er
jo død.  Nej det er han ikke -- han rør jo på sig...

Ikke mindst er det meget vigtigt hvor man lægger trykket.  Vi ta'r den her med
Olsen igen...

Sig mig er det ikke Urban Olsen der sidder derhenne??  Nej, Urban Olsen er jo
død..  Ne-hej det er han ikke -- han rør jo på sig...

Jaa... jaa...  Så er vi straks ovre i det lidt mere folkelige...  Når jeg har to
forestillinger om aftenen, så skal det jo gå noget hurtigere.  Så har jeg det,
jeg kalder den korte version af denne her med Olsen.

Sig mig er det ikke Urban Olsen der sidder derhenne??  Nej -- han er gået ud for
at røre på sig...

Når jeg har tre forestillinger, så skal det gå endnu hurtigere.  Så er der ikk'
tid til meget.

Sig mig er det ikke Urban Olsen der sidder derhenne??  Nej...!!

Når man sådan en hel nat igennem, har siddet og skreget af grin af denne her med
Olsen, så kan man godt ud på de små morgentimer, prøve på at liste tragikken ind
i historien.

Sig mig er det ikke Urban Olsen der sidder derhenne??  Nej, ham der er død...

Eller -- Urban Olsen, der sidder derhenne, er han ikk' død...??

Så har vi den lidt forvirrede version.

Sig mig er det ikke Urban Olsen der sidder derhenne??  Nej, han sidder
derhenne...

Sig mig er det ikke Urban Nielsen der sidder derhenne??  Ne-he-hej... Det er
Urban Olsen...  Er han død..???  Ne-hej... Det' Urban Nielsen der er død...

Så har vi den tørt konstaterende version.

Sig mig er det ikke Urban Olsen der sidder derhenne??  Jo!!

Og så, mine damer og herrer...  Mit speciale -- nemlig -- restaurantversionen.

Sig mig er det ikke Urban Olsen der sidder derhenne??

Det er ikke mit bord...!

Må -- må jeg tale med overtjeneren?

Han er død...

Må jeg tale med køkkenchefen??

Han rør...

Hvem fanden ska' jeg da tale med??

Ja De ka' jo tale med Urban Olsen, han sidder derhenne...

Så ved jeg ikke rigtigt... hehee... om jeg tør slutte af med en -- lille --
sjofert...  Nå, den er go' nok...

Det var et medlem af det franske deportierkammer der kom forbi en høstak, hvori
der lå en ung pige... sagde pigen... sagde ministeren...  lige midt i høet...
De rør på sig...
